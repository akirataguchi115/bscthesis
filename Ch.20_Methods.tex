\chapter{Tekstin automaattinen luokitus\label{methods}}

NLP-luokittimia, eli NLP-malleja käytetään analysoimaan tekstiä, joissa on tehokkaampaa korvata ihmisen manuaalisesti tekemä analysointityö. Ensin käydään läpi neljä yleistä tapausta tekstin automaattisesta luokituksesta. Nämä neljä tapausta ovat roskapostin suodatus sähköposteista, vihapuheen sensurointi sosiaalisesta mediasta, valearvosteluiden tunnistus nettikauppojen arvosteluosioista sekä sentimenttianalyysi. Lopuksi käydään läpi tekstin automaattisen luokituksen edut verrattuna manuaaliseen, ihmisen tekemään luokitustyöhön.

\section{Roskapostien suodatus}

Sähköpostien automaattinen luokitus roskaposteiksi tai kelpoposteiksi onnistuu NLP-mal\-lien avulla. Noin 70\% liiketoiminnan sähköposteista on roskapostia. Näiden roskapostien tarkoitus voi muun muassa olla petkutusta, ärsyttämistä tai loukkaamista \citep{spam}.

Roskapostin vaikutukset käyttäjästä riippuen ovat niin vakavia, että sähköpostipalvelun tarjoajan intresseissä on implementoida roskapostisuodatin. Roskapostit saattavat sisältää viestin avaajaa järkyttävää tai provosoivaa mediaa. Roskaposti saattaa sisältää myös kalasteluyrityksen. Kalasteluhyökkäyksessä tarkoituksena on petkuttaa käyttäjää antamaan erilaisia tunnus-salasana-yhdistelmiä liittämällä roskapostiin esimerkiksi linkin viralliselta näyttävältä sivulle. Sivulla käyttäjää kehotetaan kirjautumaan tunnuksillaan tuttuun palveluun, mutta oikeasti palvelu vain varastaa käyttäjän tunnukset. Roskaposti saattaa myös sisältää haittaohjelmia, joita käyttäjä voi saada koneelleen muun muassa lataamalla ja suorittamalla sähköpostin tiedostoja tai vierailemalla pahantahtoisella sivustolla. Tämä pahantahtoinen sivusto usein sisältää koodia, joka hyväksikäyttää usein jotain selaimen haavoittuvaisuutta esimerkiksi asentaakseen tietokoneelle haittaohjelmia. Myös kiristysviestejä sekä sähköposteja eteenpäinlähettäviä haittaohjelmia kulkee roskapostien mukana, joita sähköpostipalvelun tarjoajat pyrkivät estämään roskapostisuodattimilla.

\section{Vihapuheen sensurointi}

Vihapuheen riittävään sensurointiin tarvitaan luonnollisen kielen käsittelyä. Suodattimen rakentaminen vihapuhetta vastaan pelkkien avainsanojen perusteella ei tuota toivottuja tuloksia, koska katsotun vihapuheen sensuroinnille tarvitaan muun muassa meneillään olevan keskustelun suunta, tarkka ajanhetki, ajankohtaiset maailman tapahtumat, lähettäjän sekä vastaanottajan henkilöllisyys sekä kontekstuaaliset mediat, esimerkiksi kuvat, videot tai ääni \citep{hate}.

\section{Valearviointien tunnistus}
Ostosten tekemisten mahdollisuuden netissä sekä tuotteiden hyvän saatavuuden vuoksi kuluttajat joutuvat perustelemaan ostopäätöksensä yhä useammin tuotearvosteluihin. Oikeiden arvosteluiden lisäksi tuotesivulla saattaa olla valearvosteluja. Luonnollisen kielen käsittelyyn perustuvalla tekniikalla voidaan kyseiset valoarvostelut tunnistaa ja tuhota \citep{falsereview}.

Valearvostelujen määrä ja kieliasu ovat pääsyyt NLP-luokittimien käyttöön edellä mainitussa käyttökohteessa. Valearvosteluita voidaan tuottaa eri syistä. esimerkiksi tuotteen näennäisen arvon laskeminen kilpailullisen tuotteen näennäisen arvon nostamiseksi.  Valearvosteluita voidaan myös tehdä myös pelkästään pahantahtoisella tarkoituksella alentaa tuotteen näennäisarvoa. Luokitin tunnistaa suuresta määrästä arvosteluja valearvostelut, vaikka kieliasu ei olisikaan formaali. Tässäkään tapauksessa pelkkä avainsanafiltteri ei riitä tunnistamaan valearvosteluita aidoista arvosteluista. Valearvostelujen tunnistus luonnollisen kielen avulla on markkinallisista syistä verkkokauppojen intresseissä.

\section{Sentimenttianalyysi}

Tunnesävyn tunnistaminen omasta -tai kilpailijan tuotteesta tuottaa arvokasta tietoa tuotekehitykselle sekä markkinointi -ja asiakassuhteen ylläpidolle. Kuluttajien sentimentaalisuuden analysoiminen automaattisesti luonnollisen kielen käsittelyn tekniikoiden avulla on kustannustehokasta. Manuaalisesti tunnesävyjen selvittäminen jokaisesta olennaisesta netissä olevasta tekstistä vaatisi paljon resursseja eikä välttämättä tuottaisi yhtä paljon tai yhtä laadukkaita tuloksia, kuin automaattinen sentimentaalisuuden analysoiminen \citep{sentimentality}.

\section{Manuaalinen luokitus}

Edellä käyty tarkastustyö voitaisiin tehdä manuaalisesti, mutta tarkastettavan sisällön määrän vuoksi tämä ei käytännössä ole kannattavaa ja useammissa tapauksissa onkin miltei mahdotonta. Käyttäjä pystyisi tarkastamaan vastaanotetusta sähköpostista, mikäli kyseinen sähköposti olisi esimerkiksi kalasteluroskapostia. Koska roskapostia lähetetään automaattisesti jokaiseen olemassa olevaan sähköpostiosoitteeseen päivittäin, menisi roskapostien tunnistamiseen ihmiseltä liian kauan aikaa päivittäin. Automaattisella roskapostin lähetyksellä tarkoitetaan tietokoneella ohjelmoitua sähköpostien lähettämistä eri sähköpostiosoitteisiin. Usein nämä sähköpostiosoitteetkin ovat hankittu tietokoneohjelmoinnin avulla, joten roskapostia lähetetään päivittäin paljon. Valearviointien manuaalisessa tunnistuksessa on samanlaisia ongelmia kuin roskapostitunnistuksessa. Vihapuheen sensurointi manuaalisesti vaatii kontekstuaalista ymmärystä keskustelusta. Käytännössä tämä vaatisi yhdeltä tarkastajalta aiheen tutkimista sekä mahdollisiin uusiin vihapuhesanoihin tai vihapuhelauseisiin tutustumista. Kuten edellä mainittu sentimenttianalyysin tekeminen manuaalisesti olisi miltei mahdotonta. Yksittäisen keskutelun tai aiheen tutkiminen ei riittäisi analysoimaan tunnesävyjä, vaan tarkastajan täytyisi käydä läpi mahdollisimman monta netin tekstiä ja analysoida näistä tunnesävyt. Aikaisemmissa alikappaleissa olemme käyneet läpi näiden tekstien automaattisen luokituksen pääpiirteet.